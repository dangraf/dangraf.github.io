
# Pengar
### Bakgrund
Vad är pengar? Vi är alla beroende av pengar, tycker att vi är värda mer, att vi borde värna om miljön och dra ner på konsumptionen etc. Samtidigt brukar Skolor, Sjukvård, etc säga att de har för lite pengar för att utföra ett bra arbete.
Jag tänkte försöka få en överblick i första hand för mig själv kring hur pengar i vårt samhälle fungerar för att bättre förstå och ev ge funderingar kring vad som skulle hända om man införde en förändring.
Några frågor jag skulle vilja få bättre förståelse för är.
- Varför ökar inte inflationen mer trots att riksbanken pumpar in så mycket pengar
- Varför har staten inte tillräckligt med pengar?
- Om man har hög beskattning på t.ex Fossila bränslen, alkohol etc för att förhindra konsumtion. varför är det då så hög skatt på arbete?
- Varför blir klyftorna större i samhället? rika blir rikare, arbetare blir stressade, låga pensioner och jobbar hela livet.
- Hur kan det komma sig att det är mer lönsamt att vara en mellanhand av varor/tjänster jämfört med att faktiskt producera/skapa något?

## Vad är pengar?
[Riksbanken](https://www.riksbank.se/sv/betalningar--kontanter/sa-fungerar-en-betalning/vad-ar-pengar/) har en bra definition av vad pengar är men tänkte ändå försöka sammanfatta det.
"pengar är vad medborgarna kommer överens om att pengar skall vara" är svårt att greppa. **I grunden är pengar ett medel för att förenkla byten av varor och tjänster**. Pengarna i Sig har inget värde, värdet ligger i den tjänst/produkt som utbyts.

## Pengars olika stadium
- **Kontanter**: I dagsläget används inte kontanter i form av sedlar och mynt. Men jag kallar kontanter de pengar man får in på lönekontot och som därefter används för att betala för sitt levande och prylar som man vill ha. Även pengar på sitt sparkonto (som nästan alltid har 0 i ränta) kallar jag för kontanter.
- **Lån**: pengar finns inte, men det finns ett löfte om att man skall betala tillbaka pengarna (en viss mängd uppskattat arbete) i framtiden.
- **Inveteringar**: Pengarna är låsta på ett eller annat sätt (t.ex genom obligationer eller ett husköp) eller att man köpt någon form av värdepapper (t.ex aktier)


# Hur skapas pengar?
- **Riksbanken**: Har möjlighet att skapa pengar och låna ut till banker
- **Banker**: Banker behöver bara ha [kapital på 8%](https://www.bankingsupervision.europa.eu/about/ssmexplained/html/hold_capital.sv.html) av de riskvägda tillgångarna som och kan låna ut resterande belopp.
Ibland kan man tro att man skapar pengar genom att tillverka något. Tyvärr är det bara ett ytbyte av pengar som sker, inga nya pengar skapas.

## Riksbanken
Riksbanken lånar ut minst [500 miljarder](https://www.riksbank.se/sv/press-och-publicerat/nyheter-och-pressmeddelanden/pressmeddelanden/2020/riksbanken-lanar-ut-upp-till-500-miljarder-for-att-sakerstalla-kreditforsorjningen/) och om man räknar med en negativ ränta på -0.5% om året borde detta skapa  25 Miljarde årligen som går till bankerna (oklart om alla lån har samma utlåningsränta eller om det sklijer sig beroende på t.ex kreditvärdighet).

## Riskbankens Inflations mål
I skolan lärde man sig att inflationen enbart styrdes av hur mycket pengar som finns tillgängligt. Det finns exempel på att detta inte är hela sanningen eftersom man i t.ex [USA](/https://www.npr.org/2020/07/01/886036317/inflation-deflation) stoppade tryckandet av pengar under 1970 talet men lyckades inte stoppa inflationen. 
Denna inflation skapades av att det finns mer pengar på marknaden i förhållande till vad som finns att köpa.
Samtidigt ser vi i Sverige idag att vi trycker massor av pengar men att det är svårt att få upp inflationen över 2% (det påhittade inflationsmålet). Syftet med en liten inflation är att man vill att det är bättre att spendera pengarna idag jämfört med att spara dem till senare. På så sätt håller man uppe flödet av pengar i samhället som skapar arbetstillfällen.

[Brazilien](https://www.npr.org/sections/money/2015/12/02/458222801/episode-216-how-four-drinking-buddies-saved-brazil) kom tillrätta med sin inflation i huvudsak med följande: 
- Stopa tryckandet av pengar
- Skapa en virtuell referens (USD) så att man lurade förväntningarna på befolkningen så att de inte fortsatte att höja priserna dagligen.

Marknader:
De marknader som kan identifieras och som påverkats under se senaste åren är:
- **Bostadsmarknaden:** Har stigit och priserna har nästan dubblerats på 10 år.
- **kontant marknaden:** Löner, matkostnader, telefonabonemang etc har legat på en konstant nivå eller även minskat i pris de senaste åren.
- **Guld:** Priset har ökat.
- **Obligationer:** Har inte kontrollerat uppgifterna
- **Övrigt:** Finns det fler marknader som behöver identifieras?

Detta pekar mot att det finns för lite pengar på kontant-marknaden i förhållande till mängden tillgängliga varor.

## Banker
Bankerna behöver som sagt minst 8% kontanter för det totala beloppet som lånas ut men beror även på risken samt att det finns säkerhetsmarginaler för banken.
För bolån behöver privatpersoner ha 15% insats samt amortera upp till 50% av lånebeloppet vilket tyder på att det verkar vara en ren vinst-affär för bankerna som kan använda mellanskillnaden (från 8-15% eller mer beroende på hur mycket man amorterat) för att finansiera ytterligare lån. De lånar även ut pengar till företag som vill expandera sin verksamhet eller till uppstartsbolag.

Här skulle jag vilja få fler referenser för att styrka mitt påstående:
Detta tyder på att bankerna ger pengar till bolag som skapar produkter/tjänster till en marknad där det saknas pengar för att köpa produkterna/tjänsterna. 
Inflationsmålet hos bankerna är tvärt emot riksbankens mål då det är ofördelaktigt att vara den som lånat ut stora mängder pengar om inflationen skulle öka.


## Kontantmarknaden.








